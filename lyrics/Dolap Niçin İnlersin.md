# Dolap Niçin İnlersin  
  
Dolap niçin inilersin  
Derdim vardır inilerim  
Ben Mevlâ'ya aşık oldum  
Onun için inilerim  
  
Benim adım dertli dolap  
Suyum akar yalap yalap  
Böyle emreylemiş Çalap  
Derdim vardır inilerim  
  
Ben bu dağın ağacıyım  
Ne tatlıyım ne acıyım  
Ben Mevlâ'ya duacıyım  
Derdim vardır inilerim  
  
Suyum alçaktan çekerim  
Çeke yükseğe dökerim  
Görün ben neler çekerim  
Derdim vardır inilerim  
  
Dağdan kestiler hezenim  
Bozuldu türlü düzenim  
Ben bir uslanmaz ozanım  
Derdim vardır inilerim  
  
Dülgerler dağlarım yondu  
Her âzam yerine kondu  
Bu iniltim Hak'tan geldi  
Derdim vardır inilerim  
  
Yunus burda gelen gülmez  
Kişi muradına ermez  
Bu fânide kimse kalmaz  
Derdim vardır inilerim