# Bir Sabah Gelecek Kardan Aydınlık

Gergin uykulardan, kör gecelerden,  
Bir sabah gelecek kardan aydınlık.  
Sonra düğüm düğüm bilmecelerden,  
Bir sabah gelecek kardan aydınlık.  
****  
Gökten yağmur yağmur yağacak renkler,  
Daha hoş kokacak otlar, çiçekler  
Ardından bitmeyen mutlu gerçekler;  
Bir sabah gelecek kardan aydınlık.  
****  
Vurulup ömrünün ilkbaharında,  
Kanından çiçekler açar yarında,  
Cümle sehidlerin omuzlarında;  
Bir sabah gelecek kardan aydınlık.  
****  
Işıklar dal budak, her kolu islam  
Gönüller, yürekler dopdolu islam,  
Tek ölçüsü İslam, tek yolu İslam;  
Bir sabah gelecek kardan aydınlık.  
****  
İzmir’in sağından, Van’ın solundan,  
Erzurum, Edirne, Hatay yolundan,  
Kapı kapı tekmil Anadolu’mdan;  
Bir sabah gelecek kardan aydınlık.  

