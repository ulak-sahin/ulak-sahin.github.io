# Çağırırım Ey Dost Seni

Ey benim Sultanım özüm  
Hicranım çok gülmez yüzüm  
Yakub(as) oldum ağlar gözüm  
Çağırırım Ey Dost seni  

Şimdi cismimden cüdayım  
Kurban canım ben fedayım  
Yusuf(as) gibi kuyudayım  
Çağırırım Ey Dost seni  

Yüzüm gülmez bu dünyada  
Kaldım artık ben sılada  
Hüseyin’imle(ra) Kerbela’da  
Çağırırım Ey Dost seni  

Gezinirim otağında  
Ateş yanar bu bağrımda  
Musa(as) ile Tur Dağı’nda  
Çağırırım Ey Dost seni  

