# Gelebilsem

Medine yollarında gül  
Gül dalında öter bülbül  
Seni özler durur gönül  
Ya Habibi can Muhammed  
****  
Gelebilsem gelebilsem  
Gelip seni görebilsem  
Nur ala nursun Ya Nebi  
Gelip sana erebilsem  
****  
Habibisin sen Mevlanın  
Serverisin Enbiyanın  
Cefası çoktur dünyanın  
Ya Habibi can Muhammed  
****  
Sen hem cansın hem canansın  
Tüm alemlere sultansın  
Gönüller aşkınla yansın  
Ya Habibi can Muhammed  
****  
Özün güldür gül kokarsın  
Nur olur kalbe akarsın  
Hep aşkın ile yakarsın  
Ya Habibi can Muhammed  

