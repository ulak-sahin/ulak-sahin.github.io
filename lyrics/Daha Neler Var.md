# Daha Neler Var  

Lütuf ile gidip gördüm Menzili  
Tabibi ehl-i beyt hastaneler var  
Gönle ilaç verir Hakk'ın güzeli  
Aşk badesi içmiş mestaneler var  

Aşıklar ciğerden söyler kaside  
Sofi Hak diyerek olur asude  
Kaynaşır gönüller düşmez hasede  
Muhabbet kaynağı çayhaneler var  

Hakk'ın ayinesi olmuş yüzleri  
Mevlanın zikrine dalmış özleri  
Gönül haznesinden gelen sözleri  
Kitaplara sığmaz divaneler var  

Aşıklar ciğerden söyler kaside  
Sofi Hak diyerek olur asude  
Kaynaşır gönüller düşmez hasede  
Muhabbet kaynağı çayhaneler var  

Her gelene açmış yar bahçesini  
Güle aşık etmiş bak nicesini  
Sevgiliye vermiş gün gecesini  
Hak yoluna koşan merdaneler var  

Aşıklar ciğerden söyler kaside  
Sofi Hak diyerek olur asude  
Kaynaşır gönüller düşmez hasede  
Muhabbet kaynağı çayhaneler var  

Seyyidler diyarı Gavslar ocağı  
Sevgi edeb dolu köşe bucağı  
Ümmete açılmış rahmet kucağı  
Selvi koş Menzile daha neler var  

Aşıklar ciğerden söyler kaside  
Sofi Hak diyerek olur asude  
Kaynaşır gönüller düşmez hasede  
Muhabbet kaynağı çayhaneler var