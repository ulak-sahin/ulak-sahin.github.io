# Can Pazarı

Gavs diye diye diye  
Çıktım can pazarına  
Geçmez bir akçe iken  
Koydular can yerine  
****  
Hakka aşık olanlar  
Zikrullahdan kaçar mı  
Arif olan cevherin  
Boş yerlere saçar mı  
****  
Gelsin marifet olan  
Yoktur sözümde yalan  
Emmareye kul olan  
Hayrı şerri seçer mi  
****  
Gerçek bu sözler yarenler  
Gördüm demez görenler  
Keramete erenler  
Gizli sırrı açar mı  
****  
Üftade yanıp tüter  
Bülbüller gibi öter  
Dervişlere taş atan  
İman ile göçer mi  

