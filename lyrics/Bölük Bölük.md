# Bölük Bölük

Dağların var bölük bölük  
Rüzgarların ılık ılık  
Şükür sana oldum konuk  
Merhaba Mekke merhaba  
****  
Sokakların dolu hacı  
Kabe dertlerin ilacı  
Senden ayrılması acı  
Merhaba Mekke merhaba  
****  
Hayran kaldım her yerine  
Yüce Allahın evine  
Habibullahın köyüne  
Merhaba Mekke merhaba  
****  
Layıksın sen övgülere  
Kucak dolu sevgilere  
Örneksin tüm şehirlere  
Merhaba Mekke merhaba  
****  
Safa sende Merve sende  
Gül kokulu Kabe sende  
İslam nuru doğdu sende  
Merhaba Mekke merhaba  
****  
Varıp seni methedeyim  
Bilmeyene bildireyim  
İnşaallah yine geleyim  
Elveda Mekke elveda  

