# Derman Arardım Derdime

Derman arardım derdime,  
Derdim bana derman imiş  
Bürhan sorardım aslıma,  
Aslım bana bürhan imiş  

Sağ ü solu gözler idim,  
Ben dost yüzün görsem deyû  
Ben taşrada arar iken  
Ol can içinde can imiş  

Savm-ü Salât-ü Hacc ile  
Sanma biter zâhid işin  
İnsan-ı kâmil olmayâ  
Lazım olan irfân imiş  

Mürşid gerektir bildire  
Hakk'ı sana Hakka'l-yakîn  
Mürşidi olmayanların  
Bildikleri güman imiş  

İşit Niyazi'nin sözün,  
Bir nesne örtmez Hak yüzün  
Hak'dan ayan bir nesne yok,  
Gözsüzlere pinhan imiş  