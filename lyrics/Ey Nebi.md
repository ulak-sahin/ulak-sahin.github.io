# Ey Nebi

Özleminle yanar kül olur özler  
Vuslatınla biter dertler hüzünler  
Nurunu bir kere görseydi gözler  
Görmezdi gecede günde Ey Nebi  
Görmezdi gecede günde Efendim  
****  
Hasretin ağlatır gülmüyor yüzüm  
Aşkınla kavrulur sönmüyor közüm  
Çaresiz kalmışım dinmiyor sızım  
Derdimin dermanı sende Ey Nebi  
Derdimin dermanı sende Efendim  
****  
Merhem sürme tabib yaram derindir  
Ravzadan esen yel hoştur serindir  
Yarın mahşer günü bizi sevindir  
Derdimiz çok derman sende Ey Nebi  
Derdimiz çok derman sende Efendim  
****  
Bağrıma saplanan ateş ok imiş  
Bu aşkla yananlar meğer çok imiş  
Candan sevenlere ölüm yok imiş  
Canımız yoluna kurban Ey Nebi  
Canımız yoluna kurban Efendim  

