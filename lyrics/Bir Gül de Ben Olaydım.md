# Bir Gül de Ben Olaydım

Bahçesinin bir kuytu köşesine  
Kondurulmuş bir gül de ben olaydım  
İnce dokunmuş yeşil kaşesine (eteğine/cübbesine)  
Tutunmuş bir gönül de ben olaydım  
****  
Aşkı ile dökülen közlerinden  
Aşka yanmış bir kül de ben olaydım  
Bi nurillah (Allahın nuru ile) aşk bakan gözlerinden  
Ermiş bir tekâmül (kemale ermiş) de ben olaydım  
****  
Hak ne güzel kılmıştı yek-ü penci (bir ile beşi/15)  
Aşığıydı her yaşlısı her genci  
Bab-ı ışk (aşk kapısı) eşiğinde bir dilenci  
Dilenen bir mechûl de ben olaydım  
****  
Hak güzel yakıştırmış yek-ü şeşi (bir ile altıyı/16)  
Yek-ü şeşi (16. sultanı) kılmış cihan güneşi  
Işkı (aşkı) ile kavrulmuş bir dervişi  
Meftunu bir melül de ben olaydım  
****  
Kemendine (bey‘at ipine) bağlanmaya dizinde  
Âşık olan bir kul da ben olaydım  
Kalbinin en deruni dehlizinde  
Bir anlık tahayyül (düşünce) de ben olaydım  
****  
Ya Rab! kat beni bu kutlu kervana  
Altın silsile yazılı divana  
Saki’ye mey isminin yanına  
Sultanül âşıkin ismi yanına  
Konulmuş bir virgül de ben olaydım  
****  
Ya İlahî! budur benim emelim  
Emrin üzre bendine (bey‘at ipine) verdim elim  
Yar’da fena eyle benim her halim  
Yanına yamanan bir tül de ben olayım  

