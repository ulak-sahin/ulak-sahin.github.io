# Çok Özledim Sultanım

Dün yine bütün gece  
Uykularım bölündü  
Hayal meyal gözüme  
Menzil yolu göründü  

Çoktandır gidemedim  
Hasreti çekemedim  
Çok özledim sultanım  
Bir türlü gelemedim  

Yüreğim parça parça  
Bir garip olmamıştı  
Gözlerim böylesine  
Hiç yaşla dolmamıştı  

Bu halim yetmiyordu  
Derdimi anlatmaya  
Sana giden yollara  
Doyamazdım bakmaya  

Sen her zaman içimde  
Neşvü neva bulansın  
Seni tanımayanlar  
Allahı nasıl ansın  

Biçare kalmışlara  
A bı hayat sunansın  
Herkese kucak açan  
Uçsuz bucaksız hansın  

Senin güzel yolunu  
İsterim herkes bilsin  
Tövbesi makbul olan  
Sen Rahmani bir dilsin  

İmanın dayanağı  
Aşk yolunun kaynağı  
Gönüllere yağdırır  
Muhabbet sağanağı  

Gül çayından içelim  
Kendimizden geçelim  
Ehlibeytin yolunu  
Hep birlikte seçelim  

Düşüyor gönlümüze  
Nur olur ömrümüze  
O şahitlik ediyor  
Verilen sözümüze  

Bu bitmeyen sevdadır  
Ruhlara bir gıdadır  
Beni hakka bağlayan  
Gül kokulu seydadır  

Yakışıyor mihraba  
Muhtacım o hitaba  
Elinden tutanları  
Götürür hakikata  

Ol Resulun varisi  
Bu ümmetin hamisi  
Tövbe edenle dolar  
Köyündeki camiisi  

Haydi yola düşelim  
Ocağında pişelim  
Aşkı ile tutuşup  
Bu dünyadan geçelim  

Gönüle aşk düşmüşken  
Nefislere küsmüşken  
Hadi sende gel kardeş  
Masivadan geçmişken  

Çok özledim sultanım  
Sensin benim burhanım  
Senin güzel yoluna  
Canlar feda kurbanım  

