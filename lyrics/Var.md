# Var

Karanlık her gecelerde nurlu sabah görenler var  
İnsanlarda günah isyan Hak rızaya erenler var  
Bir kefenle gidenler var Hak aşkıyla deli olur  
Feryad figan edenler var uyansana insanoğlu  
****  
Kahkahayla gülen varken tevbe edip ağlayan var  
Bülbül gibi sabah erken yakıp ciğer dağlayan var  
Bir kefenle gidenler var Hak aşkıyla deli olur  
Feryad figan edenler var uyansana insanoğlu  
****  
Aşk bağında gonca güller sararıp da solanlar var  
Gözyaşıyla açıp eller yaşıyorken ölenler var  
Bir kefenle gidenler var Hak aşkıyla deli olur  
Feryad figan edenler var uyansana insanoğlu  
****  
Mal mülk servet dünya yalan kucaklamış insanlar var  
Güneş varken zindan kalan gaflette kör kalanlar var  
Bir kefenle gidenler var Hak aşkıyla deli olur  
Feryad figan edenler var uyansana insanoğlu  

