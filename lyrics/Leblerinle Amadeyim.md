# Leblerinle Amadeyim  

Leblerinle emrine, amadedir canım benim.  
Al da bir buseyle öldür, haydi cananım benim.  
Lal olur birden dilim, bilmem neden görsem seni.  
Görmesem kalmaz kararım, dinmez efgânım benim.  

Hasta gönlüm çok zamandır, iftirâkından harap.  
Olmadım bir lahza rahat, geçti devrânım benim.  
Müptelayım bir ümitsiz, gizli derdin zehrine.  
Bu sebepten her geçen gün, düştü dermanım benim.  

Yok teselliden nasibim, vermeyin zahmet bana.  
Etmeyin bunca eziyet, az mı hicranım benim.  
Kan tutar sen her bakışta, kastedersen canıma.  
Yaremi sar merhem ol da akmasın kanım benim.  

Arif emre her ne etsen, razıdır fermanına.  
Sahibimsin hem efendim, hem de sultanım benim.